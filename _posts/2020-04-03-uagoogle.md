---
title: Пошук у Google без російської
---

Важко знайти українську сторінку? Результати "тонуть" у лінках російською? Тоді, пропоную опцію "UAGoogle" - пошук без російської:
* Перебуваючи на цьому сайті у рядку адреси викличте меню (у Firefox це *3 крапочки* праворуч).
    
    ![Меню firefox](/assets/address-menu.png)
* В меню вибираєте *"Додати пошуковик"* (Add search engine).
* Тепер спробуйте ввести пошуковий запит прямо у рядку адреси.
* Серед іконок пошуковиків з'явиться варіант UAGoogle з характерною синьо-жовтою буквою **G**.
* Тиснете іконку і видача не міститиме результатів російською.

Ваш основний пошуковик при цьому НЕ змінюється. Можете спокійно продовжувати ним користуватися.

UAGoogle НЕ є окремим "новим" сервісом.
Натомість використано лише нестандартні параметри звертання до Google, які вимикають російську на один запит.

Оскільки сучасні браузери і Ґуґл не дозволяють напряму легко відредагувати параметри пошуку, довелося зробити ось таку статтю.
