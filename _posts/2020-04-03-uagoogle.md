---
title: Пошук у Google без російської
---

Важко знайти українську сторінку? Результати "тонуть" у лінках російською? Тоді, пропоную опцію "UAGoogle" - пошук без російської.

## Для Firefox
* Згори *у рядку адреси Firefox* викличте меню *три крапочки*.
![Меню firefox](/assets/address-menu.png)
* В меню вибираєте *"Додати засіб пошуку"* (Add search engine).
* Тепер спробуйте ввести пошуковий запит прямо у рядку адреси.
* Серед іконок пошуковиків з'явиться варіант UAGoogle з синьо-жовтою буквою **G**.
* Тиснете іконку і видача не міститиме результатів російською.

## Для Chrome та інших
Через особливості браузера дій трохи більше:
* Спершу треба хоча б раз відвідати кореневу сторінку цього сайту [ось вона](/) (тільки не забудьте повернутися назад і дочитати інструкцію)
* Тоді у `Налаштування(settings) -> Пошук(search engine) -> Керувати пошуком(manage search engienes)` ви зможете знайти рядок "UAGoogle"
* Тиснете 3 вертикальні крапочки на ньому і редагуєте ключове слово (keyword). Бажано щось коротеньке, можна навіть одну букву, наприклад: *ї*
* Тепер у рядку адреси ввівши *ключове слово* і через пробіл пошуковий запит, ви побачите результати без російської. Наприклад: [ї чудо](https://www.google.com.ua/search?q=чудо&lr=-lang_ru)  

Ваш основний пошуковик при цьому НЕ змінюється. Можете спокійно продовжувати ним користуватися. Але якщо дуже хочеться, можна додати UAGoogle основним.

Налаштування НЕ впливає на пошук іншими мовами окрім російської.

Налаштування діє доки відкрита сторінка пошуку. При переході на звичайний google, або після закриття вкладки усе скидається.

UAGoogle НЕ є окремим "новим" сервісом.
Натомість використано лише особливі параметри звертання до Google, які вимикають російську на один запит.

Оскільки сучасні браузери і Ґуґл не дозволяють напряму легко відредагувати параметри пошуку, довелося зробити ось таку статтю.
