---
title: Пошук у Google без російської
layout: post
---

> 2022-02-22 пошук без російської працює коректно (можна використовувати основну інструкцію)
> ЯКЩО ВИ ВСТАНОВИЛИ UAGoogle у період 2022-02-13..2022-02-21, видаліть UAgoogle та пройдіть кроки з інструкції знову, або відредагуйте стрічку пошуку у налаштуваннях замінивши `%20-и` на `lr=-lang_ru` 

...

Важко знайти українську сторінку? Результати "тонуть" у лінках російською? Тоді, пропоную опцію "UAGoogle" - пошук без російської.

## Для Firefox
* Згори *у рядку адреси Firefox* викличте меню *три крапочки*.
![Меню firefox](/assets/address-menu.png)
* В меню вибираєте *"Додати засіб пошуку"* (Add search engine).
* Тепер спробуйте ввести пошуковий запит прямо у рядку адреси.
* Серед іконок пошуковиків з'явиться варіант UAGoogle з синьо-жовтою буквою **G**.
* Тиснете іконку і видача не міститиме результатів російською.

## ~~Для Chrome (android)~~ (спробуйте спосіб для ноутбуків)
* Натисніть -> [чудо пошук](https://www.google.com.ua/search?q=чудо%20-и) <-
* Тоді у _"...(кнопка меню) -> налаштування (settigns) -> пошукові системи (search engines)"_ внизу з'явиться пункт _UAGoogle_.
* Виберіть _UAGoogle_. Спробуйте пошук у хромі.
* Profit!
> P.S. Ви завжди зможете повернути пошуковик назад на звичайний. Якщо захочете ;)

## Для Chrome (на комп'ютері чи ноутбуці)
> Є [-> інструкція в картинках <-](/assets/uagoogle-chromium.png), або просто читайте далі.

* Для початку обов'язково(!) хоча б раз відвідати [-> кореневу сторінку цього сайту <-](/) і повернутися сюди, щоб дочитати інструкцію.
* Тоді у `Налаштування(settings) -> Пошук(search engine) -> Керувати пошуком(manage search engines)` ви зможете знайти рядок "UAGoogle"
* Тиснете 3 вертикальні крапочки на ньому і редагуєте ключове слово (keyword). Бажано щось коротеньке, можна навіть одну букву, наприклад: *ї*
* Тепер у рядку адреси ввівши *ключове слово* і через пробіл пошуковий запит, ви побачите результати без російської. Наприклад: [ї чудо](https://www.google.com.ua/search?q=чудо%20-и)  

## Питання-відповіді
* Чи впливає це на звичні налаштування?

  Ні. Ваш основний пошуковик при цьому НЕ змінюється. Можете спокійно продовжувати ним користуватися. Але якщо дуже хочеться, можна додати UAGoogle основним.

* Чи впливає це на інші мови?

  Ні. Налаштування НЕ впливає на пошук іншими мовами окрім російської.

* Відкрився звичайний google без фільтрування. Що робити?

  Ввести пошуковий запит у рядок адреси і вибрати UAGoogle, або скористатися ключовим словом. Якщо хочете, можете зробити UAGoogle основним пошуковиком.

* Це якийсь новий сайт?
  
  Ні. UAGoogle НЕ є окремим новим сервісом.
  Натомість використано лише нестандартне звертання до Google, яке вимикає російські результати для поточної вкладки.

* Для чого це?
  
  Сучасні браузери і Ґуґл не враховують значного впливу російських сайтів на видачу за межами Росії, а також не дозволяють легко фільтрувати їх. Сторінка створена перш за все для себе та друзів, які хочуть швидше знаходити інформацію поза російським сегментом інтернету.

* Чому не працювала фільтрація на початку 2022 ?

  2022-01-13 UAGoogle тимчасово не фільтрував російську (та інші мови)
  2022-01-13 спосіб фільтрування замінено (знайдете краще рішення - пишіть обов'язково). Тепер замість фільтрування російської засобами google у пошук додаватиметься `-кириличне_ииии` щоб уникати сайтів з російським сполучником. [Джерело з описом деталей тут.](https://twitter.com/AsdAsd31174522/status/1450586782081376258)
  2022-01-13 Задокументовані опції виключення мови [один](https://developers.google.com/custom-search/docs/xml_results_appendices#booleannotqt), [два](https://developers.google.com/custom-search/docs/xml_results_appendices#languageCollections) тимчасово не працювали (стосується усіх мов, не лише російської). Тимчасово було задіяно hack зі сполучником. Станом на 2022-02-22 повернуто основний спосіб фільтрування.
